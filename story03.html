<!DOCTYPE html>
<html lang="ar">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>قصة رعب - تفاصيل القصة</title>
    <style>
        body {
            font-family: Arial, sans-serif;
            background-color: #121212;
            color: #ffffff;
            text-align: center;
            margin: 0;
            padding: 0;
            display: flex;
            flex-direction: column;
            align-items: center;
            justify-content: center;
            min-height: 100vh;
            position: relative;
            box-shadow: 0 0 15px rgba(255, 0, 0, 0.5); /* تأثير الضوء الأحمر الخافت */
        }

        /* زر العودة وزر الصوت */
        .back-button, .sound-control {
            position: absolute;
            top: 10px;
            left: 10px;
            background-color: transparent;
            color: #ff3e3e;
            border: none;
            font-size: 1.5em;
            cursor: pointer;
            margin-right: 20px;
        }
        .sound-control {
            left: 50px; /* وضع زر الصوت بجوار زر العودة */
        }

        /* محتوى القصة */
        .story-content {
            margin: 40px; /* هوامش 40 بكسل */
            padding: 30px; /* مساحة داخلية */
            background-color: #1a1a1a;
            box-shadow: 0 0 25px rgba(255, 0, 0, 0.6), inset 0 0 25px rgba(255, 0, 0, 0.6);
            text-align: justify;
            line-height: 2.5; /* تحسين المسافة بين الأسطر */
            word-spacing: 0.3em; /* تحسين المسافة بين الكلمات */
            overflow-y: auto; /* إضافة التمرير عند الحاجة */
            max-height: 70vh; /* تحديد الارتفاع الأقصى للنص */
        }
        
        h1 {
            color: #ff3e3e;
            font-size: 2em;
            margin: 0 0 20px;
        }

        /* إضافة تأثير عند التمرير */
        .story-content p {
            transition: transform 0.2s ease;
        }
        .story-content p:hover {
            transform: scale(1.02); /* تكبير النص عند التمرير */
        }
    </style>
</head>
<body onload="startSound()">

<!-- زر العودة للصفحة الثانية -->
<button class="back-button" onclick="goBack()">⬅️</button>

<!-- زر التحكم بالصوت (رمز) -->
<button class="sound-control" onclick="toggleSound()" id="soundButton">▶️</button>

<!-- محتوى القصة -->
<div class="story-content">
    <h1>شقة مسكونة</h1>
    <p>
    <b>
    <i>

         
اسمي اسلام متجوز من تسع سنين وعندي بنتين زي القمر احلي حاجه في حياتي  ومامتهم طبعا  سهيلة 
كنت ساكن في شقه كويسه في حي شعبي جنب اهلي، بس اترقيت في شغلي واتنقلت لموقع جديد للشركة في منطقة ساحليه بس في منطقه مقطوعة شويه ،الشركة وفرتلي شقة قريبة من موقع شغلي الجديد وبالفعل نقلنا فيها .

سهيلة مكنتش موافقة في الاول انها تيجي معاياعشان مش عاوزه تبعد عن أهلنا والعمار بس لما الحيت  عليها واقنعتها وافقت ، ابتديت حكايتي لما في يوم سهيلة قالتلي انها بتسمع أصوات غريبه في اوضه في  الشقة الجديده ، ولما بتدخل تشوف في ايه مش بتلاقي حاجه .

كنت دايما بحاول اطمنها واقولها انها مجرد تهيئات بس عشان لسه مخدناش علي  الشقة وكده ،وبيني وبينكم انا كمان مبصدقش في العفاريت والحاجات دي اصلا ،بس سهيلة مراتي ابتدت تخاف اكتر وشكوتها زادت لما ابتدت تقولي انها بتشوف حاجات كمان مش بتسمع بس ؟؟!!...

قالت انها بتشوف خيالات لواحده ست واقفه في المطبخ وأحيانا في الحمام وأحيانا بتشوفها في اوضة النوم وكمان بناتي بيقولوا انهم بيشوفوا حاجات غريبه وبيشوفوا بنات صغيره بيظهروا وبيلعبوا معاهم 
في أوضة الأطفال !!!.

وف يوم صحيت من النوم علي صريخ مراتي جريت بسرعة اتجاه الصرخة اللي كانت جايه من الحمام ؟؟، لاقتها واقعة ع الارض ومغمي عليها في الحمام  وباب الحمام مفتوح ؟ شيلتها ونيمتها علي السرير وابتديت افوقها بعد وقت مش قليل فاقت وكانت مفزوعة ومرعوبه جدا ومسكت فيا جامد وبتترعش وتعيط وتقولي لازم نمشي حالا من البيت ده مش ينفع نعد هنا تاني ولا دقيقة واحده هيأذونا احنا وبناتنا ..؟؟

هيأذونا ؟؟ هما مين اللي هيأذونا وايه اللي حصل في الحمام ؟؟انا سمعت صرختك صحيت من النوم وجريت علي الحمام لاقيتك واقعه علي الارض ..!!!
ايه اللي حصل يا حبيبتي ..؟؟
سهيلة قالت ...؟؟
انا كنت داخله الحمام أغسل وشي وبعد مدخلت لاقيت باب الحمام اتقفل عليا لوحده .!!!؟ 
جريت عليه وحاولت أفتحه متفتحش وحسيت بحد معايا في الحمام ....!!
اترعبت وقعدت علي الارض وفجأة اللمبة انطفت واشتغلت بسرعه ولما النور رجع..؟؟

لاقيت واحده  شعرها طويل جدا ومنكوش وملامحها مرعبه في وشي وبتقرب مني فصرخت ومحسيتش بحاجه تاني !!
قولتلها اهدي يا  حبيبتي مفيش حاجه انا سمعت صرختك رحت لاقيتك واقعه والباب مفتوح ومفيش حد غيرك في الحمام  ..!!
تلاقي انتي اعصابك تعبانه شويه وزي مقولتلك تهيئات ولما ناخد علي الشقه هتحسي بالأمان وكل التخيلات دي هتختفي وبعدين انا كل يوم برجع بليل وببقا صاحي لوقت متأخر ومشفتش اي حاجه ولا حسيت بحاجه في الشقة من يوم منقلنا فيها .؟؟

بصراحه كنت حاسس انها هيا اللي بتعمل كل ده عشان مش عاوزه تعد هنا وعاوزانا نرجع تاني شقتنا في العمار وجنب أهلنا فمصدقتش كلامها ومهتمتش بيه نهائي ،قالتلي انا مبكدبش عليك ولازم نمشي من هنا فورا لو مش خايف عليا طب مش خايف علي بناتك ..؟؟ 

قولتلها طبعا خايف عليكوا يا حبيبتي وخدتها في حضني لحد مهديت خالص واطمنت ومحدش نام اليوم ده ومن خوفها جابت بناتنا ناموا معانا في اوضتنا .

الصبح كان لازم انزل شغلي بس مسيبتهاش غير لما وعدتها اني هاخد أجازه من النهارده ولما ارجع تكوني جهزتي نفسك هنرجع شقتنا القديمه نغير جو ونشوف أهلنا عشان اعصابها تستريح ،قضيت اليوم عادي في الشغل وخدت فعلا الاجازه وروحت علي الشقه خبط ع الباب وسهيلة فتحتلي ،قولتلها انا خدت الاجازه يا ستي زي مقولتلك جهزتي نفسك عشان نسافر ؟!.
سابتني ومردتش عليا ودخلت الحمام ،قولت لسه اعصابها تعبانه دخلت اوضتي أغير هدومي ،لقيت بناتي علي السرير قعدت وسطهم وفضلت الاعبهم بس بردوا مكنوش بيلعبوا ولا يضحكوا ..!!!

تليفوني رن ..؟؟ ده رقم حماتي ..
رديت : ايوه يا ماما عامله ايه  ..؟ والصدمة ان مراتي هيا اللي بترد عليا ..!!
انا سهيلة معلش يا اسلام انا مقدرتش أعد دقيقة واحده ف البيت انا كنت مرعوبه كنت لازم أسافر !!!!!!

وكأن فجأة جسمي اتجمد ، مبتكلمش مش عارف أرد طب مين اللي في الحمام ...؟؟؟؟
ولأول مره حسيت بالخوف  لا بالرعب ،حاولت اجمع أعصابي وضميت ولادي لحضني وبصوت واطي قولتلها طب ازاي سافرتي وسيبتي البنات لوحدهم ؟!.

ردت عليا وياريتها ماردت وقالتلي 
انت مجنون هسيبهم لوحدهم ازاي يعني يا اسلام ..؟؟
البنات سافروا معايا طبعا انا خدتهم معايا ابقا حصلنا انت بقا.

سمعت كلامها من هنا والتليفون وقع من أيدي قلبي وقف باب الحمام اتفتح مستني اشوف مين اللي هيخرج من الحمام وبصيت جنبي اشوف انا حاضن مين ......

بصيت جنبي أشوف أنا حاضن مين واتفزعت من اللي شوفته انا فعلا حاضن بنتين اه !!
بس مش بناتي ...؟؟
بنتين في نفس سن بناتي بس شكلهم مرعب اقرب للأشباح وجهم شاحب جدا جسمهم كله مزرق وكانو باردين جدا كان مفيش حرارة في جسمهم  وبيبوصولي نظره خلت جسمي اتنفض ، حاولت أقوم من جنبهم بس كانوا مسكين في دراعاتي وكأنهم مكلبشينها ، مش قادر اتنفس من خوفي قلبي خلاص قرب يقف من الرعب .

بصيت علي باب الحمام لاقيتها خارجه منه بس برده مش دي مش سهيلة مراتي خالص ، دي واحده شكلها مفزع شعرها طويل واسود كحل وشها مش بايين من كثافة شعرها زي ما سهيلة وصفتها لي وانا مصدقتهاش كانت جايه ناحيتي ببطأ ،حاولت أقوم رغم اني مكنتش حاسس برجلي من الخوف والرعب ؟!.

حاولت بس البنتين كانوا لسه مكلبشين في أيدي ومقدرتش أتحرك من مكاني دخلت عليا الاوضة وقربت مني اكتر لحد ما بقا بيني وبينها مفيش ،جسمي كله مولع حراره رهيبة وفي نفس الوقت مع رعشه غريبه كان تيار كهربائي مسك فيا وخلاص وشها بقا قدام وشي وشعرها نازل عليا بصوره مخيفة .

ثواني مرت عليا كأنها سنوات ، مستني أموت انا محاصر ببلع ريقي  بصعوبة شديدة مستني اللي هيحصل ليا سامع نفسها وفجأة رفعت رسها  وكسرت لحظة السكون المخيف ووشها بان ..؟؟
منظر  بشع من شدة المنظر مقدرتش ابص غمضت عيني ، واحده وشها شاحب جدا وليها ابتسامه مخيفه كلها شر وليها اسنان شبه الابر دا غير الدماء اللي بتنزل من عينيها والجرح اللي عند رقبتها ، وفجأة حسيت بأيد بتتحسس جسمي والنفس بيقرب اكتر تقريبا وشها لمس وشي وبصوت واطي غريب خشن قالتلي .
انا مش هأذيك دلوقتي بس قدامك ثلاث ايام تفك "الطلسم وتكسر اللعنه "" وتحرر أرواحنا انا وبناتي والا هأذيك 
انت وسهيلة  وبنااااااتك وكررت كلمة  ثلاث ايام !!؟.

البنات سابت أيدي فتحت عيني لاقتهم داخلين اوضة الأطفال هما التلاته ،وقبل متخش لفت راسها وقالتلي اوعي " ترمي العروسة السر في العروسه "  قدامك ثلاث ايام ,ودخلوا الاوضة والباب اتقفل لوحده ورآهم .

انا خلاص تقريبا انهرت ووقعت ع الارض محسيتش بحاجه ،فوقت بعدها مش عارف بعد اد ايه بالظبط علي تليفون بيرن :
سهيلة : اسلام انت فين قفلت ليه وليه مكنتش بترد عليا طمني عليك  انت كويس ؟!.
ـ انا كويس هغير وهسافر واجي حالا خلي بالك من البنات .!
سهيلة : هوا في حاجه ولا ايه ؟!.
ـ مش مهم هقولك بعدين سلام .
 وقفلت السكه في وشها ،قومت براحه من علي السرير وافتكرت كل حاجه حصلت استعذت بالله وقومت خرجت من الشقة بهدوء وانا في قمة الرعب  وخرجت من الشقه وبدأت أسافر وانا في طريقي  كنت بفكر في اللي حصل؟!.
 طلسم ايه ؟! ولعنة ايه  اللي هفكها؟؟
وعروسة ايه ؟؟

 انا مش  فاهم حاجه انا مش هاجي الشقه دي تاني وهقدم علي طلب وارجع مكاني القديم والحمد لله علي كده اننا متأذناش انا وسهيلة وبناتي ، وصلت  البيت وحماتي كانت عندنا سهيلة كلمتها عشان اعصابها تعبانه تقعد معاها لحد مرجع ، سلمت عليهم واطمنت علي بناتي وحماتي سابتنا وروحت بعد مقالتلي اوعي تروح الشقة دي تاني بعد ممراتي حكتلها طبعا ورديت عليها وقولتلها مش هروح هناك تاني  .

مراتي بصتلي وقالتلي وكانت متعصبه جدا ،مصدقني مش مصدقني  يا اسلام براحتك بس انا مش هسافر معاك تاني ودا اخر كلامي ، انت مشفتش اللي انا شوفته يا اسلام  وقعدت تعيط .

قربت منها وحضتنها وبدأت اني أهديها وانا بقول ليها  انا شوفت يا سهيلة بنفسي انا مصدقك ، اتفاجئت وانهارت اكتر وقالتلي شوفت بقا اني  مكنتش بكذب عليك وانهارت من العياط ، سكتت عن العياط وانا كمان سكت لما سمعنا أصوات جايا من المطبخ؟؟.

سهيلة باصيتلي بصة خوف وقلق وقالتلي ،خش شوف فيه ايه في المطبخ ، كنا سامعين صوت المياه مفتوحه وكأن حد واقف بيغسل او بيطبخ جوه ، استعذت بالله وروحت اتجاه المطبخ ، كنت سامع تكسير وصوت حد ماشي جوه كنت بقدم رجل وباخر رجل وكانت سهيلة  باصه عليا في خوف ورعب ،كملت مشي ببطأ وانا مرعوب من جوايا لحد ما دخلت المطبخ.

لقيت المياه مفتوحه،  والشباك مفتوح،  وكل شعل البوتجاز مولعه وكلام بالدم مكتوب علي الحيطه ، قدامك ثلاثة ايام والعروسة  هيا السر ومفيش حد في المطبخ ، اتجمدت مكاني واقف مصدوم ، فوقت من صدمتي علي صراخ سهيلة ، خرجت جري لاقتها منهاره علي الارض وبتترعش ومصدومة وكأنها شافت حاجه مرعبه جدا ؟!.

في ايه يا سهيلة مالك قولليلي في ايه حصل ؟!.
مبتتكلمش وبتشاور بصباعها علي المطبخ اتكلمي يا سهيلة في ايه قلقتيني ؟!.
قالتلي وهيا بترتعش اني بعد انا مدخلت المطبخ نفس الواحده بمنظرها البشع خرجت من جنبي ووقفت قدامها وقالتلها ثلاثة ايام ؟!.

بس انا مشفتش حد خارج من جنبي ، هما ايه سابوا هناك وهيجوا يرعبونا هنا ،خدتها في حضني بحاول أهديها واطمنها وفجأة سمعنا صرخة من اوضة البنات ، طلعنا نجري احنا الاتنين  علي اوضة البنات فتحت الاوضة بسرعة واللي شوفته مع بناتي جمدنا من الخوف  وشلنا في مكانا   انا شفت ؟!!!.

بس انا مشفتش حد خارج من جنبي ، هما ايه سابوا هناك وهيجوا يرعبونا هنا ،خدتها في حضني بحاول أهديها واطمنها وفجأة سمعنا صرخة من اوضة البنات ، طلعنا نجري احنا الاتنين  علي اوضة البنات فتحت الاوضة بسرعة واللي شوفته مع بناتي جمدني من الخوف  وشلني في مكاني  انا شفت ؟!!!.
ً
لاقيت اربع بنات في الأوضه  مع أن انا عندي بنتين بس ؟؟
لاقيت بناتي والبنتين التانين اللي شوفتهم في الشقة التانيه بس المره دي كانوا في شكل بنات عاديه مش أشباح ، اتصدمت انا و سهيلة اول مشوفناهم ،بس بعد ثواني من دخولنا الاوضة وشوفناهم اختفوا في لحظات.

ج ج جج جريت ع البنات اللي كانوا مخضوضين جدا وبقولهم في ايه ...؟؟ 
قالولي ان البنات دي شافوهم كذه مره بليل ف الشقة التانيه وكانوا بيجوا يلعبوا معاهم في اوضة الأطفال ، ودلوقتي ظهرولهم مره واحده قدامهم .هنا في شقتنا دي ، وقالولنا قولوا لبابا قدامك ثلاث ايام تفك  الطلسم وتكسر اللعنة وتتحرر أرواحنا وأول م انتوا دخلتم اختفوا.. !!.

سهيلة مصدومة ومنهاره ومش بتتكلم والبنات مرعوبين جدا ، قولتلهم متخافوش يا بنات دول مش هيأذوكوا دول بيلعبوا معاكوا ومش هيجوا هنا  تاني متخافوش ، وحاولت اطمن بناتي وأهديهم ، ومره واحده سهيلة زعقت وصرخت وقالت ،
دول جم ورانا يا اسلام لحد هنا طب نروح فين ؟! ، انا مش قادره استحمل انا بقيت بترعب من خيالي وخايفه علي بناتي لازم نعمل حاجه أتصرف..؟؟
 لازم تتصرف يا اسلام انا خلاص تعبت واعصابي انهارت ؟!.

مش عارف اعمل ايه ، ابتديت أفكر وافتكر كلام الست اللي شوفتها ، قالتلي قدامك ثلاث ايام وافك الطلسم واكسر اللعنة ولازم احرر أرواحهم.؟! ،
وخلي بالك من العروسة ؟!
طب ايه معني الكلام ده ..؟؟

حكيت لسهيلة علي كل حاجه حصلتلي في الشقه وابتدينا نفكر مع بعض ، وأخيرا خدت اصعب قرار في حياتي ، اني ارجع ادخل الشقة تاني وأحاول احصل علي اي اجوبه او حاجه  تساعدني او افهم بيها معني الكلام الغريب اللي الروح  دي قالتهولي لما ظهرتلي هيا وولادها هناك ، وبالفعل تاني يوم جهزت نفسي وسافرت ورحت لحد البيت ووقفت قدامه كنت خايف  اطلع ، بكل صراحة مرعوب !!.
بس لازم ألاقي حل .؟؟ لازم اطلع , طلعت  فتحت الشقه ودخلت ،من خوفي وقلقي سيبت الباب مفتوح ورايا مقفلتوش ومشيت ببطأ وداخل علي جوه الشقة وفجأة ، الباب اترزع ورايا لوحده .

باب الشقة اتقفل جاتلي حاله فزع من رزعة الباب بس قولت لازم اكمل وادخل ،انا خلاص جيت لحد هنا ولازم اشوف حل ، وفعلا ابتديت ادخل اوض الشقة أوضه اوضة وادور علي اي دليل ، بحاول أوصل لأي حاجه تفهمني معني كلامها وازاي احرر أرواحهم وافك اللعنة ، واي هيا اللعنة اصلا اللي مفروض افكها ؟!.

نفسي افهم اي حاجه او الاقي اي شئ يدلني ،دخلت اوضة النوم ملقتش اي حاجه غريبة ، وبعدين دخلت المطبخ والصاله ملقتش اي دليل ، فتحت أوضه الأطفال ودخلت ، قلبي وقف ودمي نشف واتصلبت مكاني ،منظر مرعب مفزع منظر رهيبييب !!!!

الست بشكلها المرعب قاعده في ركن ضلمة جوه الاوضة ،واول مدخلت لباب اتقفل ورايا ،بصيت ورايا بسرعه اشوف الباب لاقيت البنتين واقفين ورايا ،وقفت مكاني متحركتش ،او بالأصح رجلي مشلوله اصلا مش حاسس بيها ، شكلها والموقف شلني مكاني والبنات واقفين ورايا ،وهيا ابتدت ترفع راسها وتكلمني ،وبصوت عالي جدا ومخيف قالت .

مش هتلاقي حاجه هنا دور ع العروسه فاضلك يومين تلاقي الحقيقة وتفك اللعنة ، وبصوت عالي ومخيف قالت،وإلا هأذيكوا ، قالت الكلام ده وبعدين اختفت هيا والبنات ، فتحت الباب وجريت علي بره وخرجت جري من الشقه وانا بقع وبقوم من الخوف ،خرجت من البيت جري مرعووووووووب ..

جريت ف الشارع وقفني غفير المنطقه وقالي مالك يا بشمهندس اسلام بتجري ليه كده ،هديت شويه وبعدين قعدت معاه وسألته عن الشقه دي واي حكايتها ، سكت شويه وبعدين قالي انا كنت عاوز اقولك واحكي لك علي كل حاجه من اول يوم جيت فيه بس الشركه بتاعتك  محرجه عليا محكيش حاجه ليك ،قولتله لا لازم تقولي وحكيتله علي اللي حصل معايا انا و سهيلة وبناتي جوه الشقة دي؟!.

قالي لا كده لازم احكيلك وابتدي يحكي ؟؟
الشقه دي ملك الحاج محمود وده من اهل المنطقة هنا وعنده كذه عماره بيسكنهم للشركات والعمال اللي هنا والشقة دي كان الحاج محمود شخصيا هوه اللي ساكن فيها هوه وأسرته وف يوم حصل فيها حريقة من حوالي ثلاث سنين وزوجته وبناته الاتنين ماتوا وهوه الحمد لله ربنا نجاه .

وفضلت الشقه محدش بيقعد فيها ولا عاوز يأجرها من اهل المنطقه عشان عارفين الحادثه اللي حصلت فيها ، حد مجت الشركة بتاعتكم أجرتها من الحاج محمود عشان تسكن فيها العمال المغتربين اللي من بره البلد ،وكان فيه مهندس قبلك قاعد فيها بس مكملش يومين ومشي بعد ما اشتكي وقال انه شاف فيها حاجات غريبه ومراته تعبت وجالها صرع .

ولما انت جيت الشركه نبهت عليا مقولش حاجه ليك عشان متخفش وهوه ده كل اللي اعرفه يا بشمهندس .

سيبته ومشيت ومصدوم من القصه طب انا عرفت قصة الست وبناتها بس برده معرفتش ايه اللعنه وازاي افكها ، ركبت روحت علي البيت واول موصلت حكيت لسهيلة كل اللي حصل، بس استغربت  لما قالت  انها لسه حاسه بحاجه غريبه برده في شقتنا وابتدينا نفكر تاني ؟!.

كنت قاعد سرحت وفجأة كبس عليا النوم مره واحده بس الغريب  اني شوفت حلم غريب انا حلمت اني ،شفت الشقه وفيها واحده جميله اوي قاعده في ركن في اوضة في الشقة المسكونة ، وتقريبا نفس الركن اللي شوفتها فيه لما روحت هناك ،  وجنبها بناتها الاتنين قمرات وشكلهم ملائكي بس كانوا قاعدين خايفين ومرعوبين من شئ ما ومفزوعين وكانوا بيعيطو ويصرخوا كلهم ؟!.

وفيه بنت فيهم كانت ماسكه عروستها وأمها خدت منها العروسة وكتبت علي ضهرها حاجه وفجأة النار مسكت فيهم كلهم والشقة ولعت وهما جواها بيصرخوا ،قومت من النوم مفزوع وسهيلة لاقتها ف نفس الوقت كانت نايمه وقامت مفزوعه هيا ضضڜشكمان بس المرعب بقي لما قولت ليها انا شوفت حاجه غريبه يا سهيلة قالتلي وانا كمان ؟!.

وحكيتلي نفس الحلم ، شئ فظيع ومؤلم اللي حصلهم هما ، عاوزين يوصلولنا رساله عن طريق الحلم اللي شوفناه احنا الاتنين في نفس الوقت طيب  فين السر في الحلم  كنت بقول الكلام دا بصوت عالي لحد ما سهيلة ردت عليا بصوت غضب وقالت ،السر في العروسه يا ذكي !!!.

ؤايوه العروسه هيا الست لما شوفتها في الشقه قالتلي العروسه ، ودلوقتي حلمنا بالي حصلهم وبرده كانت ماسكة العروسه  وبتكتب عليها ،  طب هيا فين العروسه يا سهيلة ؟!

ردت سهيلة  وهيا تنفخ من القرف وبتقول بعصبية شديدة اكيد هناك في الشقة  ما تشغل دماغك شويه ؟!.
وانا مش هرجع الشقة تاني لا يمكن ،دا غير أنها لما ظهرتلي هناك  قالتلي مفيش حاجه في الشقة دور علي العروسه يعني العروسه برة الشقة يا ام الذكاء ؟!.
سهيلة : وانا ايه عرفني اني هيا قالت ليك كده يا اسلام .

وفجأة سمعنا صوت صرخة تاني  ، بس المرادي الصرخة جايا  من اوضة بناتي ،جرينا بسرعه علي غرفة البنات فتحنا الباب ودخلنا  واتصدمنا من اللي  شوفناه ،معقوله هيا دي ؟؟ طب جت هنا ازاي د د د د دي دي العروسة اللي شفناه في الحلم 
ا ا ا ا ا اه اه هيا العروسة ؟؟!.

شوفت العروسه  ،العروسه في أيد بناتنا وبيتخانقوا عليها ،ايوه نفس العروسة اللي شوفتها في الحلم ،جريت علي البنات وخدت منهم العروسة وقلتلهم جبتوها منين ، قالولي خدناها من الشقة التانيه ، لاقيناها هناك وكنا بنلعب بيها احنا والبنات التانيه وجبناها معانا .

اخدت العروسه وابتديت الف العروسه ببطأ وأشوف مكتوب علي ضهرها ايه ، مكتوب عليها انا من حرقت نفسي وحرقت بناتي احياء وأول من يقرأ هذا الكلام ستصيبه لعنة طلسم الظلام هو وكل من حوله ولن تذهب اللعنة الا اذا حرر أرواحي انا وبناتي ولن تحرر أرواحنا الا اذا أتي بمن تسبب في موتنا في نفس مكان حدوث اللعنة .

حرقت نفسها وبناتها ، شئ فظيع ازاي قدرت تعمل كده ،طب ليه ؟!
وهتصيبنا اللعنه ليه ؟!.
ومين اللي اتسبب في موتهم طالما هيا اللي حرقت نفسها وحرقت بناتها وهما احياء ..؟
 
كل دي اسأله كانت في دماغي بس مكنش في إجابات ليها ،خدت العروسه وخرجنا من اوضة البنات وابتدينا نفكر ، وفجأه وقع من العروسه علبه صغيرة ،ميلت  وأخدت العلبه وفتحتها ، ولاقيت جواها كارت ميموري  ، طب ايه ده وايه جابه هنا ؟!

وبدون تفكير دخلته الكارت في الفون بتاعي وابتدينا نشوف فيه  ايه ، ملقناش غير فيديوهات وابتدينا نتفرج عليها انا و سهيلة ، نفس الاوضه اللي في الشقة الملعونة دي و الست قاعده ومربوطه في مكانها من أيديها ورجليهاةوبناتها مربوطين في سقف الاوضه من شعرهم وشخص واقف بيضرب فيهم بشئ أشبه بكرباج وعمال يعذبهم.

وهما بيصرخوا وهوه يزيد التعذيب ويمسك البنتين ويقطع في جسمهم باله حاده وكل ما كانوا يصرخوا كان بيزود عذابهم ، ايه ده ايه البشاعة دي مين ده وازاي قدر يعمل كده في واحده ست وبنات صغيرين ، مقدرناش نكمل الفيديوهات اللي كانت كلها زي كده ضرب وتعذيب ودماء.

بس الغريب بقي أن كل  فيديو بتاريخ مختلف ،يعني متعذبوش يوم واحد ولا مره واحده دا العذاب ده عاشوه كتير جدا وكله من نفس الشخص اللي مكانش باين في الفيديوهات غير ضهره  ، يااااه الست دي اتعذبت كتير هيا وبناتها واستحملت واستحملوا كتير اوي عشان كده ممكن تكون هيا فعلا اللي قتلت نفسها وبناتها عشان يرتاحوا من العذاب ؟!

احنا لو مكانها مش هنستحمل ربع العذاب ده  ،مجرد ان أتخيل ان بناتي بيتعذبوا كده قدامي ده عذاب ليا مقدرش استحمله ربنا يرحمهم.

بس  مين اللي معندوش قلب ده ،ممكن يكون جوزها محمود .لا مظنش مستحيل حد يعمل كده في ولاده ، بس أيا كان هو مين لازم فعلا يتعاقب ويحصل فيه زي معمل فيهم وانا فعلا لازم اساعدهم وادور عليه ،يعني كده لازم اجيب اللي عمل فيهم كده وأدخله ليهم الشقة عشان اللعنة تروح اممممممم.، بس وحتي لو عرفت مين السبب  ازاي هدخله الشقه ،خلاص انا تعبت ومش قادر أفكر .

فاضل النهارده وبكره وهتأذينا زي ما قالت لازم أتصرف وبسرعه سهيلة قالتلي مفيش غير محمود جوزها ، لازم تروحله وتحكيله اللي حصل معانا اكيد هتلاقي عنده اي تفسير او حاجه تساعدنا محمود ،طب ممكن يكون هو اصلا المقصود ولو عرف وحكيتله اللي حصل لا يمكن هيدخل معايا الشقة واللعنة مش هتروح ووقتها هنتأذي احنا وبناتنا ؟!.

فكرت فعلا  أسافر تاني واقابل محمود بس مش هقوله ولا احكيله علي حاجه وهفكر في اي حجه اقابله بيها ،بعد تفكير كتير قررت أسافر ، سافرت فعلا في نفس اليوم وخدت العروسه معايا وروحت قابلت الغفير وقولتله اني عاوز أقابل الحج محمود ، وصفلي عنوان مكتبه وفعلا روحتله ، خبط علي المكتب واحد فاتحلي بصيتله بشده وابتديت اركز هوه ده اللي كان في الفيديو ولا لأ ؟!.

 لا التاني كان جسمه اكبر من ده بكتير ، يا استاذ يا استاذ مالك في ايه وقفت وتنحت فيا كده ليه..؟ انت  عاوز مين ..؟؟
قولتله اسف سرحت بس شويه حضرتك الاستاذ محمود..؟؟
قالي لا انا مدير مكتبه حضرتك عاوز الحاج محمود بخصوص ايه ..؟ 
قولتله كنت عاوز اشتري الشقه بتاعته اللي علي الساحل ووصفت له االشقه .
بصلي واستغرب جدا وقالي انت فعلا عاوز تشتري الشقه دي ؟؟!.
قولتله اه !!.

قالي طيب اتفضل ادخل اتكلم مع الحاج محمود ،دخلت لاقيت شخص قاعد تقريبا نفس الجسم اللي في الفيديو بس معقول يكون هوه بدأت الكلام معاه ،ازي حضرتك انا اسلام  وجاي المنطقه جديد وكنت عاوز اتفرج علي شقه حضرتك عشان عاوز اشتريها ،ومقولتلوش طبعا اني تبع الشركه وان انا اللي كنت ساكن فيها .

قالي اه بس انا مأجر الشقه دي فعلا يا هندسه لشركه ،عارف يا استاذ محمود انك مأجرها بس انا قابلت غفير من هناك وقالي ان الشركه هتسيبها وبعدين انا هشتري مش هأجر وهديك سعر كويس ،فكر شويه وقالي ماشي وكلم الشركة اللي قالتله فعلا انها هتسيبها. ،لآني قبل مروحله كنت كلمتهم فعلا وحكيتلهم علي اللي شوفته فيها وان محدش هيقدر يعيش فيها تاني ، ونادي لمدير مكتبه وقاله خد البشمهندس فرجه علي الشقه .

انا في بالي بقول لا مدير ايه انا عاوزه هوه ، المهم الراجل قالي أتفضل يا بشمهندس ،خدني وروحنا علي الشقه ،طول الطريق مضايق وبفكر اجيب محمود ازاي ؟؟انا مش عاوز مديره انا عاوزه هوا ،وصلنا البيت فعلا وطلعنا وعند الباب مرضيش يدخل معايا ودخلني وقفل ورايا بحجة اني اتفرج براحتي  ، بس اكيد خاف يدخل لانه طبعا عارف قصة الشقة ، دخلت علي طول خلاص الرهبة اتشالت من قلبي ،روحت علي طول علي اوضة الأطفال ،وشوفت المنظر اللي في الفيديو بعيني ،البنات متعلقين بحبل في سقف الاوضة وهيا مربوطه في الارض وبيصرخوا ،كلهم بصوت فظيع منظر بشع اثار التعذيب في كل حته في جسمهم ،ومع الصريخ قالتلي جيت تاني لوحدك ليه هاته وتعالي فاضلك بكره ، وفجأه لاقيت حد بيمسك ايدي اتفزعت .

بصيت لقيت بنت من البنات واقفه جنبي ومدالي أيديها حاجه خلتني لوحدي طلعت العروسه واديتهالها ،خدت مني العروسه واختفت تاني بعد كده لقتها متعلقة مكانها بتديت ارجع بضهري ببطأ لحد مخرجت من الشقة ،نزلت تحت وفكرت اجيب محمود ازاي الشقه ؟!. ،مدير مكتبه قالي عجبتك الشقة يا هندسه ؟! وقتها جاتلي فكره بس يارب تنفع ، قولتله اه عجبتني جدا إديني رقم استاذ محمود عشان اتفق معاه واسأله علي شوية حاجات بخصوص الشقة  طلع الرقم وادهولي خدت الفون وبعدت عنه وكلمت محمود : 

ايوه يا استاذ محمود انا إسلام اللي هشتري الشقه بتاعتك ومدير مكتبك تقريبا نسي المفتاح ومعرفناش ندخل الشقة للاسف ،وهوه تليفونه فصل لو حضرتك تقدر تجيب المفتاح وتيجي عشان الحق اتفرج عليها ،عشان لازم أسافر النهارده ومفيش وقت ، فكر شويه وقالي حاضر هجيلكم .

رجعت لمدير مكتبه وقولتله اني كلمته وهوه هيجي ونخلص كل حاجه هنا وبيقولك ارجع انت المكتب ، فعلا خد عربيته ومشي وشويه ومحمود جه ،جبت المفاتيح اه جبتها طب يلا تعالي فرجني علي الشقه ، طلع معايا وانا حاسس انه مش عاوز يطلع بيقدم رجل ويأخر رجل لحد موصلنا للشقة ،فتح الباب وقالي أتفضل ، دخلت وبعدين هوه دخل ورايا وابتدي يفرجني علي الشقه وهوه مرعوب وبيحاول يخلص بسرعه ، دخلني كل الاوض ماعدا اوضة الأطفال ،قولتله امال دي اوضة ايه  ، قالي دي دي دد اوضة الأطفال ، قولتله طب مش هتفرجني عليها قالي لازم يعني ،قولتله بالمره عشان اكون شوفت الشقة كلها  قالي ادخل شوفها.

فتحت ودخل والمنظر كان علي نفس الوضع  بس المرادي كانوا مبتسمين كلهم البنتين وأمهم بصالي وكأنهم منتظرينه يدخل من سنين ،محمود واقف بره الاوضه مش عاوز يدخل وبيقولي يلا يا هندسه ،البنتين فكوا نفسهم من السقف ونزلوا ومشيوا من جنبي وهما بيبصولي وابتسامة علي وشهم المتشوه ،وخرجوا علي بره  وسمعت محمود بيصرخ ؟!.

بصيت ورايا لاقتهم جايبينوا وداخلين بيه الاوضة كل بنت منهم ماسكاه من أيد وهوه بيحاول يهرب بس مش قادر  ، ابتدت الام تقوم من مكانها بشكلها المرعب وقربت منه والغضب بان علي وشها ،وبصوت فظيع رعبني وخلي الدم ينشف في عروقي  قالتلي اخرج بره ومتبصش وراك ومتجيش هنا تااااااني ،وهوه بيصرخ ويقول متسبنيش متسبنيش ،خرجت ومبصيتش ورايا الباب اترزع ورايا وخرجت من الشقه جري ،مكنتش سامع غير صراخ محمود ،نزلت جري مش قادر اتنفس جسمي بيرتعش.

سافرت علي طول قابلت سهيلة واطمنت عليها هيا والبنات وحكيتلها علي كل اللي حصل وان خلاص كده "اللعنة""
اتفكت وبقينا في أمان الحمد لله ورجعت حياتنا طبيعه من ثاني 

        
    </i>
    </b>
    </p>
</div>

<script>
    let soundEnabled = true;
    let audio;

    function startSound() {
        audio = new Audio('story-sound.mp3');
        audio.loop = true;
        if (soundEnabled) {
            audio.play();
        }
    }

    function toggleSound() {
        if (soundEnabled) {
            audio.pause();
            document.getElementById("soundButton").innerHTML = "▶️"; // زر الصوت
        } else {
            audio.play();
            document.getElementById("soundButton").innerHTML = "⏸️"; // إيقاف الصوت
        }
        soundEnabled = !soundEnabled;
    }

    function goBack() {
        window.history.back();
    }
</script>
</body>
</html>
